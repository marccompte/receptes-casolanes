[Titol]
Crep xantillí i coco

[Ingredients]
Persones = 4 pax
llet = 450ml llet
nata = 350ml nata 35%
farina = 250g farina
sucre = 90g sucre
coco = 40g coco ratllat
aigua = 100ml aigua mineral
ous = 3 ous
taronja = 2 taronges
llimona = 2 llimes
canyw¡ella = 1 branca de canyella
llard = llard
mantega = mantega
miscatell = patxaran
 
[Elaboracio]
Posem un pot al foc amb la llet, l'aigua, una mica de pell de taronja i una branca de canyella. Ho escalfem sense que bulli. Tapem el pot i deixem que reposi amb el foc apagat 15 minuts. 
Posem un altre pot al foc amb 200ml de nata i el coco ratllat. Ho escalfem sense que arribi a bullir. Apaguem el foc i deixem que reposi 10 minuts. 
Passem la infusió de nata i coco al got batedor i ho triturem. 
Colem la nata infusionada amb un colador de malla fina o un drap de fil. La posem en un recipient amb tapa. Ho refredem un mínim d'una hora a la nevera. Alhora posem a refredar a la nevera un bol buit que ens servirà per muntar la nata.  
Després d'una hora, recuperem de la nevera el bol buit fred, la nata amb coco i 150ml més de nata.  Afegim a aquest bol la ratlladura d'una llima i semimuntem la nata amb varetes elèctriques. Quan la nata estigui semimuntada, hi afegim a poc a poc 50g sucre i seguim muntant la nata fins a tenir una textura de xantillí. Passem el xantillí a un recipient, el tapem i el reservem a la nevera. 
Comencem a fer la massa de creps. Posem en un bol 3 ous, 40g de sucre, la farina i ho remenem. Hi posem la ratlladura d'una taronja. Posem al mateix bol una mica de llet infusionada i desfem els grumolls. Quan tenim una textura similar a un allioli, hi podem tirar la resta de la llet i remenar una mica més. Filmem la massa i deixem que reposi mínim una hora a la  nevera. 
Posem una paella antiadherent al foc i la pintem amb una mica de llard.  
Remenem bé la massa de les creps. Posem a la paella una cullerada de massa de crep. Quan la massa es comenci a separar de les vores de la paella, la girem. 
Anem fent totes les creps en sortiran unes 8. 
Espremem una taronja i colem el suc dins d'una gerreta. 
Posem al foc la paella amb mantega i el suc de taronja.  
Partim les creps en dos i les dobleguem en forma de triangle. Afegim la crep a la paella. Quan estigui calenta, hi tirem un raig de patxaran.  
Encenem el patxaran amb el bufador, fem que es cremi part de l'alcohol i ho retirem del foc. 
Emplatem les creps i hi posem tres boles de xantillí fetes amb dues culleres.  
Acabem el plat amb una mica de ratlladura de llima. 

[Categories]
categoria = Postres
