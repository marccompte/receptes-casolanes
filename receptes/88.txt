[Titol]
Pasta amb ceps

[Ingredients]
persones =
pasta = 320 g de tagliatelle (pasta fresca) 
bolets = 400 g de ceps 
ceba = 1 ceba mitjana 
all = 1 gra d’all 
nata = 200 ml de crema de llet (opcional) 
julivert = 1 ram de julivert 
oli = Oli d’oliva 

[Elaboracio]
Elimineu la terra i netegeu els ceps amb un drap o paper de cuina humit. Talleu-los a làmines més aviat primes, de dalt a baix del bolet. Talleu la ceba i l’all a quadradets ben menuts.  Sofregiu la ceba i l’all amb un raig d’oli, a foc lent, vigilant que no es cremin
Ja podeu posar l’aigua al foc per la pasta. 
Quan la ceba i l’all siguin sofregits, afegiu els bolets i un polsim de sal a la paella. Deixeu-los coure tapats durant 10 min, a foc moderat. Quan siguin cuits, afegiu una mica de julivert picat a la paella. Si els voleu amb crema e llet, afegiu-la als bolets, remeneu i apagueu el foc. (No espereu a que es lligui la salsa, o bé serà massa espessa. Ja ho farà quan hi incorporeu la pasta.
Coleu la pasta, reservant-ne un parell de cullerots d’aigua de cocció. Afegiu la pasta i els dos cullerots d’aigua de cocció a la paella, amb els bolets. Saltegeu la pasta durant un minut, banyant-la bé amb la salsa. Serviu la pasta amb una mica de julivert picat per sobre.

[Categories]
categoria = Vegetarià
subctegoria = Pasta
