[Titol]
Calçots arrebossats

[Ingredients]
Persones = per a 1 persona
calçots = 12 calçots petits
ous = 1 ou
oli = oli d’oliva
sal = sal
farina =  50 g de farina
aigua = 200 ml d’aigua

[Elaboracio]
Trieu els calçots més prims que trobeu i netegeu-los retirant-ne la capa exterior, les arrels i la part verda de les fulles. Escorreu-los. 
Prepareu la pasta de fregir: poseu un rovell d’ou en un bol amb una cullerada d’oli, una mica de sal i la farina. Remeneu-ho amb un batedor de varetes fins que us quedi una pasta sense grumolls. Afegiu-hi l’aigua i torneu-ho a remenar. Deixeu reposar la pasta mitja hora. Munteu la clara d’ou a punt de neu i mescleu-la suaument amb la pasta de fregir que acabeu de fer. 
Suqueu els calçots en aquesta pasta i fregiu-los amb oli abundant i calent fins que quedin rossos. Escorreu-los sobre un tovalló de paper i serviu-los calents. Per arrodonir la receta, podeu acompanyar els calçots de maionesa, allioli o, encara millor, de salsa de xató.

[Categories]
categoria = Vegetarià
