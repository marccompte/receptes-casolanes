[Titol]
Caneló d'escalivada

[Ingredients]
Persones = 4 pax
caneló = 8 plaques canelons
ceba = 3 cebes  
pebrot = 1 pebrot vermell 
albergínia = 2 albergínies 
porro = 2 porros 
all = 1 cabeça i 1 gra
formatge = 70g parmesà   
festuc = 150g festucs verds pelats 
cibulet = 10g cibulet 
vinagre = 25ml vinagre poma 
oli = 200ml oli oliva verge
herbes = julivert, llorer, farigola
vi = vi ranci 
pebre = pebre blanc 
aigua = 3l aigua 

[Elaboracio]
Emboliquem en paper sulfurat les cebes, el pebrot i les albergínies.  Posem els tres paquets en una safata de forn. La cabeça d'alls no cal embolicar-la. Ho enfornem a 200º durant 1 hora (millor tapar la safata amb una altra, i així no es desfà el paper. Si no en teniu, ho cobriu amb paper d'alumini). 
Tallem la part blanca de 2 porros a microbrunesa i els boquem en una cassola amb oli calent. 
Posem a hidratar en un bol amb aigua temperada 150 g de festucs pelats. Caldrà una mitja hora de remull. 
Traiem els vegetals del forn i procurem desfer els farcells sense perdre el líquid que han deixat anar al forn. Pelem les albergínies i la resta de vegetals. Reservem el suc. 
Posem els vegetals en un colador que posem al forn sense encendre. Per sota posem a cremar uns branquillons de romaní. Tanquem la porta del forn i deixem fumejar el romaní 30 minuts. 
Posem a reduir el suc dels vegetals a foc molt lent. Acabarà fent una salsa espessa. 
Posem en una cassola les verdures que ja hem tret del forn. Fem un buquet amb romaní, farigola i dos grans d'all aixafats i ho afegim a la cassola. Munyim la cabeça d'alls que hem fornejat a sobre de la cassola. Aixequem sucres amb una mica de vi ranci.
Posem a bullir l'aigua per a coure els canelons. Bullim les plaques durant uns 7 minuts (seguir instruccions del paquet). Reservem les plaques ja cuites a sobre d'un drap. 
Agafem un pot amb aigua de la cocció, ben calenta, i el portem al forn. Farcim les plaques dels canelons i les posem en una safata de forn. Sempre amb el plec a dalt. 
Posem els canelons al forn, 10 minuts a 100ºC  (l'aigua que hem posat al pot ens ajudarà a generar humitat i evitar que se'ns assequin els canelons). 
Posem en un got batedor els festucs hidratats, el cibulet tallat, el vinagre, sal, pebre, oli i el julivert. Ho emulsionem. Ja hem fet un romesco verd. Podem afegir-hi una mica d'aigua per aconseguir una textura no gaire densa. Posem el romesco verd en una mànega.
Traiem els canelons del forn, els servim en un plat (dos per cap), amb un fil de romesco, una mica de formatge parmesà ratllat per sobre i una mica del suc reduït de la cocció dels vegetals.

[Categories]
categoria = Vegetarià
subcategoria = Pasta
