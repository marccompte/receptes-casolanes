[Titol]
Parmentier d'ou escumat i tòfona

[Ingredients]
patates = 6 patates mitjanes 
all = 2 grans d’all 
nata = 150 ml de crema de llet 
mantega = 30 g de mantega 
tòfona = Tòfona ratllada al gust 
ou = 1 ou 
oli = Oli d’oliva

[Elaboracio]
Coem 6 patates mitjanes al forn, pelades i embolicades en paper de plata. 
En una paella, saltegem en oli bo un parell d’alls durant un minut i els retirem. Hi posem les patates cuites, l’oli amb regust d’all, la crema de llet, la mantega i la tòfona ratllada al gust (millor si és fresca), i ho triturem fins que quedi ben fi (a mi m’agrada força cremós: podem afegir-hi un culet d’aigua per aclarir-ho). 
Emplatem el Parmentier i hi tirem un raig d’oli de tòfona. 
Per a l’ou escumat: tindrem preparat un bol gran amb aigua i glaçons. Hem deixat 24 hores els ous amb la tòfona perquè s’aromatitzin, millor. Cobrim un bol petit amb paper film, hi tirem un raig d’oli i l’untem (perquè l’ou no se’ns enganxi), hi posem un ou cru i l’emboliquem fent bosseta, tancada amb una agulla d’estendre. El bullim 3,5 minuts (l’agulla d’estendre a la vora perquè no s’enfonsi). Quan el traiem el posem al bol amb l’aigua gelada per aturar la cocció. El desemboliquem i el deixem sobre el Parmentier emplatat. 
Per donar-hi un punt més de gust, hi poden afegir trossets de cansalada.

[Categories]
categoria = Entrants
