[Titol]
Llaminera salsa tonnata

[Ingredients]
Persones = 4 pax
porc = 2 llamineres porc  
ceba = 2 cebes Figueres
pastanaga = 1 pastanaga
all = 3 grans d'all
vi = 1 got vi blanc, 1 de vi ranci i 1 raig vermut negre
herbes = 1 fulla llorer
brou = 1,5l brou porc
tonyina = 50g tonyina
ou = 3 ous  
anxova = 4 filets d'anxova
tàperes = 2 cullerades tàperes
vinagre = 1 raig vinagre Chardonnay
sal = sal
pebre = pebre
oli = oli

[Elaboracio]
Lliguem amb cordill 2 llamineres i les submergim en una solució de 25 grams de sal per litre d'aigua. Els hi deixem una hora. Treiem les llamineres i les eixuguem. Posem un raig d'oli a la cassola, marquem la carn i la reservem.
Tallem a bresa una pastanaga, 2 cebes de Figueres, una fulla de llorer, aixafem 3 alls i ho tirem tot a la cassola.	Integrem les verdures i les rostim uns 10 minuts. Tirem un raig de vi blanc i un raig de vi ranci a la cassola per aixecar els sucres.  
Posem dins l'olla a pressió les dues llamineres lligades, les verdures rostides de la cassola i 1,5 litres de brou de porc. Coem la carn durant 15 minuts des del moment en què l'olla comenci a xiular. Quan hagin passat els 15 minuts, apaguem el foc i deixem que l'olla es vagi refredant de mica en mica. Deixem que passi una hora.  
Posem dos ous en aigua al foc durant 6 minuts que es compten des del moment en què bulli l'aigua. Els passem a un bol amb aigua freda i gel. Els rescatem de l'aigua i els pelem.  
Posem al batedor els ous pelats, un raig de vinagre chardonnay, un raig de vermut negre, un polsim de sal, unes voltes de pebre negre, 4 filets d'anxova i 50 g de tonyina.
Traiem les llamineres de l'olla de pressió, les deslliguem. Portem aquesta carn a la nevera i deixem que es refredi un mínim de dues hores.   
Colem el brou de l'olla de pressió i el posem al foc perquè redueixi fins a la meitat.  
Afegim aquest brou reduït al batedor on tenim la salsa, hi afegim un ou sencer i ho emulsionen amb oli d'oliva.  
Posem uns plats al forn a 60ºC perquè s'escalfin.  
Traiem la carn de la nevera, la tallem a llesques fines i la posem al plat calent. Servim la carn amb la salsa per sobre, unes tàperes i pebre negre.

[Categories]
categoria = Carn
subcategoria = Porc
