[Titol]
pastís de maduixots

[Ingredients]
maduixes = 500 g de maduixots
gelatina = 100 g de gelatina de poma
titol = Per a la pasta brisa
farina = 125 g de farina
mantega = 60 g de mantega
sucre = 30 g de sucre
ous = 1 ou
titol = Per a la crema de pastissera
llet = 250 ml de llet
sucre = 125 g de sucre
farina = 60 g de farina
ous = 2 rovells d’ou
llimona = pell de llimona
canyella = canyella en rama

[Elaboracio]
Per a la pasta brisa: barregeu bé la farina i la mantega. Afegiu-hi el sucre i després l’ou, sense treballar-ho gaire (ha de quedar una massa compacta). Si veieu que queda massa forta, hi podeu afegir una mica d’aigua. Deixeu-ho reposar al frigorífic tapat amb film transparent 1 h. 
Per a la crema:
poseu a bullir la meitat de la llet amb la pell de la llimona i la canyella. Remeneu bé els rovells amb el sucre i després afegiu-hi la farina. I remeneu-ho amb l’altra meitat de llet freda. Treieu la llet del foc i aboqueu-la amb els rovells. Remeneu-ho bé i poseu-ho al foc. Així que arrenqui el bull, retireu-ho.
Per a coure el pastís:
estireu la pasta brisa amb el corró fins que la deixeu a un gruix de 2 mm. Folreu amb ella el fons del motlle, punxeu-la amb una forquilla i cobriu-la amb una capa de llenties (perquè la pasta no pugi). Poseu-ho al forn 30 min a 150 ºC. Un cop la pasta sigui cuita, llenceu les llenties i procediu a farcir el pastís. 
Muntatge:
cobriu la pasta amb la crema, talleu els maduixots al gust i cobriu-ne el motlle. Pinteu-lo amb la gelatina. Poseu-lo al frigorífic.

[Categories]
categoria = Postres
