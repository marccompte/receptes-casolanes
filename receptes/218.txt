[Titol]
Sípia amb pèsols i mandonguilles

[Ingredients]
Persones = 4 pax
titol = Mandonguilles
sípia = 500g sípia neta
oli = oliva verge extra
vi = 1dl vi blanc sec
brou =  brou peix
pèsols = 250g pèsols
ceba = ceba
carn = 500g carn picada
ous = 1 ou
sal = sal
pebre = pebre negre
pa = 1 molla pa
all = 2 grans d'all
julivert = julivert
tomàquet = tomàquet
farina = farina
titol = Picada
all = 2 grans d'all
julivert = julivert
fruits secs = ametlles
pa = pa fregit

[Elaboracio]
 Barregeu la carn picada de porc amb l'ou, la molla de pa, la sal, un pols de pebre negre, les potes de la sípia ben picades, l'all i el julivert.
Remeneu-ho bé i feu petites pilotilles amb les mans. Feu-ne de la mida que més us agradin, però preferiblement petites. Tot seguit, enfarineu-les i fregiu-les en una cassola amb un raig d'oli d'oliva verge extra.
Per continuar, talleu la sípia a talls regulars i poseu-la a coure en una cassola tapada amb un raig d'oli verge extra.
En una altra cassola feu un sofregit amb la ceba ben trinxada i el tomàquet ratllat fins que quedi ben confitat. Tireu-hi el vi blanc i deixeu-ho reduir. Aneu-ho remenant, perquè quedi ben fet.
Un cop aconseguit, serà el moment d'afegir-hi la sípia, que ja la tindreu estofada, les mandonguilles, que les tindreu fregides, i ho cobriu tot plegat amb aigua mineral o bé amb brou de peix.
Deixeu-ho coure lentament uns 20 minuts perquè es barregin tots els sabors.
A mitja cocció, és a dir, quan faltin deu minuts per al final, afegiu-hi els pèsols i tasteu-ho de sal. Si els pèsols són petits, encara necessitaran menys minuts per coure's.
En els últims minuts, tireu-hi una picada feta amb un parell d'alls, unes fulles de julivert, les ametlles i el pa fregit. Comproveu el punt de sal i pareu el foc.

[Categories]
categoria = Peix
subcategoria = Sípia
