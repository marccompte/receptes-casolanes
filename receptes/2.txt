[Titol]
Carxofes amb romesco

[Ingredients]
persones = 4
enciam = 100 g de barreja d’enciams
pop = 150 g de pop net
carxofa = 10 carxofes
oli = 500 ml d’oli de gira-sol
sal = Sal
pebre negre = Pebre negre en gra
llorer = 2 fulles de llorer
orenga = Orenga
; Vinagreta
cava = 25 ml de cava brut
vinagre = 25 ml de vinagre de Mòdena
oli = 50 ml d’oli d’oliva
sal = Sal
; Per al romesco
tomàquet = 100 g de tomàquet canari escalivat
ametlles = 40 g d’ametlles torrades picades al morter
all = 3 grans d’all escalivat
pebre vermell = 2 culleradetes de pebre vermell dolç
pebre vermell = 1 culleradeta de pebre vermell picant
julivert = 1 branquilló de julivert
menta = 6 fulles de menta o d’herba de Santa Maria
oli = 100 ml d’oli verge d’arbequina
nyora = 1 nyora bullida
vinagre = 2 cullerades de vinagre bo
sal = Sal

[Elaboracio]
Traieu les fulles més dures de les carxofes, rasqueu-ne les barbes i introduïu-les en una olla amb abundant oli de gira-sol, sal, pebre en gra, orenga i llorer. A foc al mínim, molt lent, coeu-les 20 min. Reserveu-les. Bulliu el pop, prèviament congelat, 30 min, amb força aigua, sal, llorer i pebre. Punxeu-lo per veure si és tou, coleu-lo i, un cop fred, talleu-lo fi. Per a la salsa romesco: piqueu al morter la menta, els alls pelats i les ametlles, fins que quedin com una pasta. Afegiu-hi la polpa de la nyora rascada amb un ganivet. Quan s’hagi convertit en una pasta, afegiu-hi el tomàquet pelat i sense llavors. Piqueu-ho fins que quedi fi. Aboqueu-hi l’oli a poc a poc i poseu-hi pebre, sal, julivert i vinagre. Prepareu la vinagreta, barregeu els ingredients fins que s’emulsionin. Amaniu amb la vinagreta la barreja d’enciams, neta i tallada. Munteu el plat amb una base de carxofes, a sobre l’enciam i acabeu-ho amb el pop. Acompanyeu l’amanida de salsa romesco.

[Categories]
categoria = Amanides
