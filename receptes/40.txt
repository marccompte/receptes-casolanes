[Titol]
Carbassa rostida

[Ingredients]
Persones = 4 pax
carbassa = 1/2 carbassa cacauet 
llimona = 1 llimona
taronja = 1 taronja
ceba = 1 ceba Figueres petita i cibulet
formatge = 80g formatge cremós cabra  
gingebre = 12g gingebre
pebre = pebre negre
herbes = ruca  
oli = oli oliva arbequina 
sal = escates sal i sal

[Elaboracio]
Tallem per la meitat una carbassa cacauet i la posem en una safata amb paper sulfurat. Salpebrem la carbassa i hi afegim la ratlladura d'una llimona i d'una taronja amb el suc de totes dues. Girem la carbassa de manera que la pell quedi cap amunt. Pintem la pell de la carbassa amb oli d'oliva arbequina. La portem al forn a 160º durant 15 minuts.
Pelem la carbassa un cop rostida. La tallem de manera que en surtin 4 racions. Reservem el suc del rostit. El retalls i el que ens sobri ho aprofitarem per fer-ne puré més tard.
Tallem a microbrunesa una ceba de Figueres. 
Posem una paella al foc amb un raig d'oli, la ceba i el gingebre ratllat. Ho coem inicialment a foc fort sense tapar. Al cap d'un dos minuts tapem la paella i la mantenim a foc suau 15 minuts. Afegim a la cassola els retalls de carbassa reservats, els desfem amb una forquilla fent una mena de puré i ho coem 5 minuts més.
En un bol trenquem el formatge cremós de cabra. El salpebrem i hi afegim una mica de cibulet picat. Ho integrem. 
Passem el contingut de la paella a un got batedor. Ho batem tot afegint-hi  el suc resultant de rostir la carbassa. Colem el puré fet al got batedor.
Emplatem posant a la base el puré de carbassa, a sobre un tall de la carbassa rostida i ho rematem amb el formatge.

[Categories]
categoria = Vegetarià
subcategoria = Cucurbitàcies
