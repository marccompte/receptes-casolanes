[Titol]
Canelons d’ànec, tòfona i formatge

[Ingredients]
persones = 4
ànec = 500 g de cuixes d’ànec confitades i 100 g de fetge gras d’ànec
ceba = 2 cebes
all = 2 alls
alcohol = 1 raig de vi ranci, raig de conyac
tomàquet = 1 tomàquet madur
oli = oli d’oliva verge extra
pa = 2 llesques de pa (només la molla)
llet = 1 litre de llet
mantega = 30 g de mantega
farina = 30 g de farina
sal = sal
pebre = pebre blanc
caneló = 12 làmines de pasta de caneló
formatge = 125 g de formatge
tòfona = 100 g de tòfona d’hivern

[Elaboracio]
Poseu una cassola al foc amb un raig d’oli i enrossiu els alls pelats i tallats a làmines i les cebes ratllades. Deixeu coure lentament. Quan sigui mig cuita, afegiu la tomata ratllada i deixeu concentrar. Mentrestant, traieu el greix de les cuixes confitades, la pell i l’os. Remulleu el sofregit amb el raig de vi ranci i el de conyac. Deixeu que s’evapori l’alcohol i afegiu-hi la carn de la cuixa confitada i el fetge gras. Deixeu coure 4 minuts.
Remulleu la molla de pa amb llet i afegiu-la a la carn. Comproveu el punt de sal i pareu el foc. Deixeu refredar la carn una mica. Tot seguit, passeu la carn per la màquina de trinxar carn amb el forat mitjà. Poseu a bullir uns minuts les làmines de pasta. Refredeu-les en aigua freda i col•loqueu-les al damunt d’un drap blanc. Aneu posant a cada làmina una cullerada de carn i enrotlleu els canelons.
Feu la beixamel posant a bullir mig litre de llet. En una altra cassola, poseu la mantega i deixeu-lafondre. Incorporeu la farina i deixeu coure un parell de minuts a foc suau. Afegiu a poc a poc la llet perquè no faci grumolls i coieu lentament un parell de minuts. Ratlleu-hi la tòfona i el formatge Urgèlia perquè quedi ben fos. Poseu a punt de sal i pebre blanc.
Tireu una cullerada de beixamel al fons de la plàtera de forn, al damunt poseu-hi els canelons i acabeu de cobrir amb la beixamel. Poseu al forn a 100 °C per tal que s’escalfin els canelons i serviu amb la beixamel.

[Categories]
categoria = Pasta
