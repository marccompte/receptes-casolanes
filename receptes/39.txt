[Titol]
Calamarcets amb cigrons

[Ingredients]
persones = 4
calamars = 500g de calamarcets
cigrons = 500g de cigró menut cuit
ceba = 4 cebes de Figueres
fruits secs = 25 avellanes i 25 ametlles
all = 1 gra d'all
vinagre = 500ml de vinagre merlot
alcohol = 1 raig de vi ranci, 1 raig de brandi, 1 raig d'agràs o suc de llimona
herbes = Julivert, llorer, sal, pebre negre, 
oli = oli oliva

[Elaboracio]
Posem el vinagre merlot a reduir en un pot alt, perquè no esquitxi. Ha de quedar amb una textura de xarop.
Tallem la ceba a una mida ben menuda, i l'enrossim a foc mitjà en una cassola amb força oli.
Traiem la ploma dels calamarcets, que és la part interior que fa d'espina dorsal.
Quan la ceba sigui ben fosca, hi afegim un gra d'all aixafat, 1 fulla de llorer i 2 branques de julivert tallades de qualsevol manera. Ho integrem bé perquè deixin anar els seus perfums, i hi afegim els calamarcets. Ho remenem i que cogui uns minuts.
Quan estigui mig cuit, apugem el foc i hi aboquem un raig de vi ranci i un altre de conyac. Ho deixem evaporar. Quan perdi la fortor d'alcohol, hi afegim pebre negre i abaixem el foc. Hi incorporem el cigró cuit, juntament amb una mica de la seva aigua de cocció.
Refredem el vinagre, ja reduït, canviant-lo de pot i afegint-hi un raig d'agràs.
Fem una picada amb l'ametlla i l'avellana, i l'afegim a la cassola, sense integrar-ho. Que quedi just al capdamunt perquè faci crec, crec.
Ho servim amb la reducció de vinagre per damunt.

[Categories]
categoria = Llegums
