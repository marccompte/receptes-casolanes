[]Titol
Llevat (massa mare)

[Ingredients]
farina = 2 cullerades farina
aigua = 2 cullerades aigua


[Elaboracio]
dia 1:
Dins un pot de vidre hi posem la mescla de farina i aigua, amb la mateixa quantitat, segons el pot, en aquest cas hem fet 2 cullerades plenes de farina i 2 cullerades d’aigua tèbia. No cal una precisió extrema. De fet, segons la farina podreu afegir una mica més d’aigua.
Ho remenam bé per a fer una pasta homogènia. Tapam el pot i el deixam a un racó fins l'endemà.
dia 2:
Avui no hi hem de fer res, es tracta només d’observar el progrés. Si obriu el pot és possible que es comenci a sentir un lleuger aroma de ferment. Segons la quantitat de líquid que hàgiu posat pot esser que la farina s’hagi assentat i que hagi comparegut una fina capa de líquid que tapi la pasta. 
dia 3:
Passades 48 h, ja hi ha una mica d’activitat. Hauran comparegut bombolletes i si obriu el tap sentireu una mica d’olor àcida, senyal de l’activitat microbiana.
Enretirem una cullerada del llevat (la llencem) i hi afegim una cullerada de farina i una altra d’aigua. D’això se’n diu refrescar el llevat, o sigui, afegir-hi farina nova rica en nutrients.
Tornam a tapar el pot i el deixam fins al sendemà.
dia 4:
Avui el llevat ja ha crescut amb força i és a punt per a ser utilitzat. 
Conservació:
Una vegada preparat el llevat, es conserva perfectament tancat en el seu pot i dins la nevera. Pot durar anys si el refrescau de tant en tant, cada setmana o cada dues i traieu una part del llevat, substituïn-la amb farina i aigua tornant-la, després, a la nevera.
Segons com conservem el llevat (més o manco grau d’humitat, temperatura de conservació, refrescaments més o manco constants, etc.) les seves propietats (acidesa, capacitat de tou…) aniran canviant. Existeix tota una ciència darrere la massa mare, i hi ha societats i grups especialitzats en la diversitat dels llevats i dels pans.
Existeixen tècniques per a conservar el llevat a llarg termini: s'escampa el llevat sobre un paper de forn, fent una capa molt fina. Després, s’asseca deixant-ho a l’aire lliure o bé amb l’ajuda del forn a temperatura molt baixa (no més de 40 ºC). El resultat és una capa dura que s’esmicola molt fàcilment i que en forma d'escates o en pols, es pot conservar dins un pot de vidre tancat hermèticament durant molts de mesos. Per a recuperar-lo simplement cal mesclar la pols de llevat amb aigua tèbia, i en unes hores el tendreu actiu i a punt.

[Conserves]
categoria = Conserves
