[Titol]
Mongetes, calamarsons i cloïsses

[Ingredients]
persones = 4
mongetes = 600g de mongetes del ganxet cuites i el seu caldo
calamars = 250g de calamarsons
cloïssa = 12 cloïsses
ceba = 1 ceba petita
all = 3 grans d’all
tomàquet = 2 cullerades tomàquet rallat
oli = Oli d’oliva
sal = Sal
pebre = pebre blanc
sucre = Sucre
julivert = Julivert picat
 
[Elaboracio]
Posar les mongetes, que hauran estat en remull des del dia abans, a bullir molt a poc a poc, que no trenqui el bull, amb aigua suficient per cobrir-les però no més; si fa falta més aigua n’hi anirem de freda a poc a poc.
En una paella amb oli anem enrossint la ceba i els alls rallats, després hi afegim el tomàquet rallat fins que quedi ben reduït.
Traiem la baina del mig i rentem amb aigua freda els calamarsons els posem en una altra paella amb oli, els salem i els deixem coure 2 o 3 minuts a foc ben fort fins que treguin tota l’aigua. Els escorrem en un colador i els tornem a posar a la paella amb all i julivert.
Rentem les cloïsses amb aigua i sal, les afegim al pot de les mongetes amb el seu caldo, hi afegim el sofregit i els calamarsons i ho mantenim a foc suau durant 2 o 3 minuts fins que s’obrin les cloïsses rectifiquem de sal i emplatem tirant-li per sobre una mica de julivert rallat com a decoració.

[Categories]
categoria = Llegums
