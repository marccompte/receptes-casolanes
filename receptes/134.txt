[Titol]
Mousse de xocolata

[Ingredients]
nata = 250ml nata
xocolata = 100g xocolata negre
ous = 3 rovells d'ou
sal = escates de sal
 
[Elaboracio]
Trossegem 100 g de xocolata 72% i els fiquem en un got túrmix.
Posem a un bol 70 ml de nata, tres rovells d'ou i ho barregem. Guardem les clares al frigorífic per a una altra preparació.
Posem la nata amb els rovells al bany Maria i portem la barreja a 82º. Quan la temperatura sigui de 82º integrem aquesta barreja amb la xocolata que tenim al túrmix, ho emulsionem amb un braç elèctric i ho reservem.
Posem 180 ml de nata en un bol fred (la fredor afavorirà el treball que hem de fer amb la nata). Semimuntem la nata amb unes varetes elèctriques. Afegim, de mica en mica i amb l'ajut d'una llengua, la barreja de xocolata dins el bol de la nata semimuntada. Deixem reposar aquesta mousse durant dues hores a la nevera.
Traiem la mousse de la nevera. La servim (també podíem haver-la servit abans de ficar-la a la nevera), hi posem a sobre una mica d'escates de sal. 
Podem acompanyar la mousse amb galetes o teules.

[Categories]
categoria = Postres
