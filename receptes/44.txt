[Titol]
Panellets

[Ingredients]
– Per a 60 panellets:
fruits secs =	1/2 kg d’ametlles en pols, 200g de pinyons, 200g de coco ratllat
sucre = 350g de sucre
aigua =	150g d’aigua mineral
ou = 1 clara d’ou + 1 rovell d'ou per a pintar
cacau =	cacau en pols
llimona =	ratlladura de llimona i/o taronja i confitades

[Elaboracio]
– Per al massapà:
En una cassola, es mescla l’aigua i el sucre. Es posa a foc mig fins que arrenqui el bull i es deixa bullir fins aconseguir textura de xarop.
A continuació, s’hi aboquen les ametlles en pols, i es remena continuament amb l’ajuda d’una espàtula de fusta durant uns 2-5 minuts més fins que la pasta quedi ben lligada i es desenganxi de les parets.
Es retira del foc i es deixa refredar.
S’incorpora a la mescla la clara d’ou sense muntar, i es barreja bé.
Es deixa reposar la massa a la nevera durant un mínim de 2 hores. (Es pot deixar tota la nit fins l’endemà).
Es divideix la massa en diferents porcions segons els gustos que vulgueu preparar. Es fa un cilindre llargarut amb cada porció i es talla en porcions iguals, així tots els panallets seran de la mateixa mida.
– Per als de pinyó:
S’agafa un cilindre del massapà, es formen boles petites, mulla't les mans en l'ou batut i arrebossa-ho amb els pinyons. Col•loca'ls al damunt d’una safata amb paper de forn i enforna'ls a 250ºC fins que quedin rossos (uns 4 - 5 minuts). D’aquesta manera, l’interior queda ben tendre.
– Per als de llimona i/o taronja:
S’agafa un cilindre de massapà, i s’hi barreja la ratlladura de llimona i/o taronja. Es formen petites boles i s’arrebossen amb sucre. Es col•loquen al damunt d’una safata sobre paper de forn i es decoren amb un tros de pela de taronja i/o llimona confitada al damunt. S’enfornen a 200ºC fins que quedin rossos (uns 5 minuts).
– Per als de xocolata:
S’agafa un cilindre del massapà, i s’hi barreja una cullarada de xocolata fosa o cacau en pols i es barreja fins aconseguir una mescla de color marró uniforme. Es formen petites boles i amb el dit petit, es marca un petit forat al centre. Aixafeu-los lleugerament amb una forquilla i pinteu-los amb l’ou batut. Col•loca'ls al damunt d’una safata sobre paper de forn. S’enfornen a 250ºC durant uns 4 - 5 minuts. A continuació, es desfà una mica de xocolata negra al bany Maria i s’omple el centre del panellet.
– Per als de coco:
S’agafa un cilindre del massapà, i s’hi barreja el coco ratllat. Se’ls dóna forma de muntanyeta i s’arrebossen amb coco ratllat. Es col•loquen al damunt d’una safata sobre paper de forn. S’enfornen a 250ºC fins que quedin rossos (uns 4 - 5 minuts).
– Per als de cafè:
S’agafa un cilindre del massapà, i es barreja amb una culleradeta de cafè mòlt. Se’ls dóna forma de granet de cafè marcant la ratlla del mig. Es col•loquen al damunt d’una safata sobre paper de forn. S’enfornen a 250ºC durant uns 4 - 5 minuts).
– Recordeu:
El forn ha d’estar ben calent i només encès a la part de dalt, amb aire o sense. Cada varietat de panellets és millor coure-la per separat per controlar millor el moment de treure'ls.


[Categories]
categoria = Postres
