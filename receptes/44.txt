[Titol]
Panellets Ruscalleda

[Ingredients]
fruits secs =	1/2 kg d’ametlles en pols, 200 g de pinyons, 200 g de coco ratllat
sucre = 350 g de sucre
aigua =	150 g d’aigua mineral
ou = 1 clara d’ou + 1 rovell d'ou per a pintar
cacau =	cacau en pols
llimona =	ratlladura de llimona i/o taronja i llimona i/o taronja confitada
per a 60 panellets:

[Elaboracio]
En una cassola, es mescla l’aigua i el sucre. Es posa a foc mig fins que arrenqui el bull i es deixa bullir fins aconseguir textura de xarop.
A continuació, s’hi aboquen les ametlles en pols, i es remena continuament amb l’ajuda d’una espàtula de fusta durant uns 2-5 minuts més fins que la pasta quedi ben lligada i es desenganxi de les parets.
Es retira del foc i es deixa refredar.
S’incorpora a la mescla la clara d’ou sense muntar, i es barreja bé.
Es deixa reposar la massa a la nevera durant un mínim de 2 hores. (Es pot deixar tota la nit fins l’endemà).
Es divideix la massa en diferents porcions segons els gustos que vulgueu preparar.
– Per als de pinyó:
S’agafa una porció de massa, es formen boles petites que es banyen en clara d’ou i s’arrebossen amb els pinyons. Es col•loquen al damunt d’una safata amb paper de forn i es pinten amb rovell d’ou diluït amb 6 gotes d’aigua. S’enfornen a 200ºC fins que quedin rossos (uns 6 minuts). D’aquesta manera, l’interior queda ben tendre.
– Per als de llimona i/o taronja:
S’agafa una porció de massa, i s’hi barreja la ratlladura de llimona i/o taronja. Es formen petites boles i s’arrebossen amb sucre. Es col•loquen al damunt d’una safata sobre paper de forn i es decoren amb un tros de pela de taronja i/o llimona confitada al damunt. S’enfornen a 200ºC (390ºF) fins que quedin rossos (uns 5 minuts).
– Per als de xocolata:
S’agafa una porció de massa, i s’hi barreja una mica de cacau en pols i es barreja fins aconseguir una mescla de color marró uniforme. Es formen petites boles i amb el dit petit, es marca un petit forat al centre. Es col•loquen al damunt d’una safata sobre paper de forn. S’enfornen a 200ºC (390ºF) fins que quedin rossos (uns 5 minuts). A continuació, es desfà una mica de xocolata negra al bany Maria i s’omple el centre del panellet.
– Per als de coco:
S’agafa una porció de massa, i s’hi barreja el coco ratllat. Se’ls dóna la forma desitjada i s’arrebossen amb coco ratllat. Es col•loquen al damunt d’una safata sobre paper de forn. S’enfornen a 200ºC (390ºF) fins que quedin rossos (uns 4 minuts).


[Categories]
categoria = Postres
