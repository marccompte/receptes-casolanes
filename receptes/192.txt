[Titol]
Creps de coco i xantillí

[Ingredients]
Persones = 4 pax
llet = 450ml llet
farina = 250g farina
sucre = 90g sucre
nata = 350ml nata 35%
coco = 90g coco ratllat
aigua = 100ml aigua mineral
ou = 3 ous
taronja = 2 taronges 
llimona = 2 llimes 
mantega = mantega
llard = llard
canyella = 1 branca de canyella  

[Elaboracio]
Posem un pot al foc amb: 450 ml llet, 100 ml d'aigua, un twist de pell de taronja i una branca de canyella. Ho escalfem sense que bulli.  Tapem el pot i deixem que reposi amb el foc apagat 15 minuts. 
Posem un altre pot al foc amb: 200 ml de nata i 40 g de coco. Ho escalfem sense que arribi a bullir. Apaguem el foc i deixem que reposi 10 minuts. 
Passem la infusió de nata i coco al got batedor i ho triturem. Colem la nata infusionada amb un colador de malla fina o un drap de fil. La posem en un recipient amb tapa. Ho refredem un mínim d'una hora a la nevera. Alhora posem a refredar a la nevera un bol buit.
Després d'una hora, recuperem de la nevera el bol buit fred, la nata amb coco i la resta de nata.  
Afegim al bol de les nates la ratlladura d'una llima. Semimuntem la nata amb varetes elèctriques. Quan la nata estigui semimuntada, hi afegim a poc a poc 50 g de sucre. Seguim muntant la nata fins a tenir una textura de xantillí. Passem el xantillí a un recipient, el tapem i el reservem a la nevera. 
Comencem a fer la massa de creps. Posem en un bol els ous, la resta de sucre i la farina, ho remenem. Hi posem la ratlladura d'una taronja. Posem al mateix bol una mica de llet infusionada i desfem els els grumolls. Quan tenim una textura similar a un allioli, hi podem tirar la resta de la llet i remenar una mica més. 
Posem una paella antiadherent al foc. Pintem la paella amb una mica de llard.  
Remenem bé la massa de les creps. Posem a la paella una cullerada de massa de crep.  Quan la massa es comenci a separar de les vores de la paella, la girem. Anem fent totes les creps en sortiran uns 8. 
Espremem una taronja i colem el suc dins d'una gerreta. 
Posem al foc la paella amb mantega i el suc de taronja.  
Partim les creps en dos i les dobleguem en forma de triangle.  
Afegim la crep a la paella. Quan estigui calenta, hi tirem un raig de patxaran.  Encenem el patxaran amb el bufador, fem que es cremi part de l'alcohol i ho retirem del foc. 
Emplatem les creps i hi posem tres boles de xantillí fetes amb dues culleres.  
Acabem el plat amb una mica de ratlladura de llima. 

[Categories]
categoria = Postres
