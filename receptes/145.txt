[Titol]
Caneló de tòfona

[Ingredients]
Persones = 4 pax
caneló = 4 làmines grans i fresques
llet = 500g llet
vedella = 300g rostit de vedella
nata = 150g nata 35%
foie = 70g fetge d'ànec semicuit
formatge = 70g formatge parmesà
farina = 40g farina 
mantega = 40g mantega
brou = 1l brou carn
tòfona = 1 tòfona d'uns 40g
api = 1 branca d'api
pastanaga = 2 pastanagues petites
porro = 2 porros
all = 1 gra d'all
sal = sal
oli = oli d'oliva verge
pebre = pebre blanc
nou muscada = nou muscada
herbes = llorer i farigola

[Elaboracio]
Repelem i traiem la carn de 300 g de rostit. L'esmicolem i la guardem.
Rostim 1 branca d'api, 2 porros i 2 pastanagues tallades a brunesa en una cassola amb oli, afegint-hi i 1 gra d'all aixafat, 1 fulla de llorer i farigola.
Afegim un raig de vi ranci a la cassola i deixem evaporar l'alcohol. Afegim la carn esmicolada a la cassola.
Escalfem 1 l de brou de carn.
Tallem els menuts ben petits i els enrossim en una paella amb un raig d'oli. Afegim sal, pebre i un raig de vi ranci a la paella. Deixem evaporar l'alcohol. Afegim a la paella 70g de fetge d'ànec semicuit i ho barregem. Un cop barrejat ho fiquem a la cassola.
Afegim a la cassola la meitat del brou i ho deixem evaporar del tot. Ho reservem.  L'altra meitat la deixem reduir en la mateixa olla.
Posem en un pot 40g de mantega i 40g de farina. Ho remenem i ho deixem coure durant 10 minuts.
Posem a escalfar en un pot 500ml de llet fresca i 150ml de nata i un polsim de sal.
Ratllem 70 g de formatge parmesà.
Aboquem la llet calenta sobre el roux tot remenant. Afegim la meitat del formatge ratllat i l'integrem. Hi afegim nou muscada ratllada i pebre blanc. Reservem.
Ratllem part d'una tòfona dins la beixamel i reservem.
Estirem les làmines de caneló sobre un drap humit i les farcim amb el contingut de la cassola.
Posem en el fons d'una safata de forn una cullerada de beixamel, els canelons a sobre, ho napem amb la resta de beixamel i hi afegim la resta del formatge ratllat.
Enfornem a 220º durant 10 minuts.

[Categories]
categoria = Carn
subcategoria = Canelons
    Ho servim amb la tòfona ratllada per sobre, un filet de la reducció de brou i cibulet.
