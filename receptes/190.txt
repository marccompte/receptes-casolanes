[Titol]
Humus mongeta i coliflor

[Ingredients]
Persones = 4 pax
mongetes = 220g de mongeta del ganxet seca 
fruits secs = 50g ametlla marcona crua pelada i 50g de nous 
coliflor = 1/2 coliflor groga 
vinagre = 1 raig de vinagre de xerès 
herbes = 1 cullerada de comí i fulles de julivert 
nou moscada = nou moscada
pa = torradetes pa 
oli = oli d'oliva
pebre = pebre negre 
sal = sal 

[Elaboracio]
En un recipient posem les mongetes i les cobrim amb aigua mineral. En un altre recipient, posem les ametlles i 40g de nous. Les cobrim amb aigua, tapem els recipients i els fiquem a la nevera 12 hores. 
En una olla de pressió afegim les mongetes ja hidratades amb l'aigua del remull. Cobrim fins a tres dits per sobre de les mongetes, tapem l'olla i ho coem 30 minuts a foc lent a partir del moment que l'olla xiuli. Passats els 30 minuts tanquem el foc i ho deixem reposar dues hores. 
Colem les ametlles i les nous ja hidratades i les posem en un got batedor. Hi afegim una mica de suc de la cocció de les mongetes i ho turbinem fins que n'obtinguem una pasta. 
En un got batedor més gran posem la pasta de nous i ametlles, les mongetes del ganxet colades, l'oli, pebre negre, el comí, hi ratllem una mica de nou moscada i 5 grams de sal. Ho turbinem fins que n'obtinguem una pasta homogènia. En aquest punt hi afegim un raig el vinagre, ho turbinem de nou i ho reservem.  
Farem un caviar de coliflor. Primer separem els arbrets de mitja coliflor groga i els ratllem en un bol. Hi afegim una mica de sal i ho integrem tot. 
En un morter piquem 10g de nous i, un cop picades, les afegim al bol amb la coliflor ratllada. Acabem el caviar de coliflor amb una mica de pebre negre molt i barrejant-ho bé.  
En el bol de presentació, hi posem l'hummus de mongeta del ganxet amb una mica de comí en pols i oli d'oliva verge extra. Hi afegim el caviar de coliflor per sobre. 
Piquem amb un ganivet unes quantes fulles de julivert i les afegim a l'hummus. Ho acompanyem d'unes torradetes de pa. 


[Categories]
categoria = Vegetarià
subcategoria = Puré
