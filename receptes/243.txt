[Titol]
Pèsols amb ous

[Ingredients]
Persones = 5 pax
pèsols = 1kg pèsols desgranats ben tendres
tomàquets = 200g tomàquet madur ratllat
ceba = 500g ceba tendra
all = 100g all tendre
vi = 1 copa cava
ous = 10 ous

titol = per a la picada
fruits secs = 20 ametlles torrades
julivert = 5 brots julivert
all = 1 gra d'all
oli = oli oliva verge
vinagre = un rajolí vinagre

[Elaboracio]
En una cassola grossa, poseu a sofregir amb un bon raig d'oli la ceba picada, a foc mitjà durant 10 minuts. Ha de quedar cuita, però no fosca.
Passats els 10 minuts, incorporeu-hi l'all tendre picat petit i continueu el sofregit a foc mitjà durant 10 minuts més. Aneu salpebrant amb prudència cada vegada que hi afegiu un ingredient.
Incorporeu-hi el tomàquet ratllat després dels últims 10 minuts. Quan faltin cinc minuts perquè s'acabi el sofregit, perfumeu-lo amb una copa de cava.
Afegiu els pèsols a la cassola, mescleu-los amb el sofregit i tireu-hi aigua mineral bullent, just que no arribi a cobrir-los. Deixeu-los coure a foc mitjà amb la cassola tapada durant 5 minuts.
Prepareu la picada pasant per la batedora el julivert, les ametlles, l'all, l'oli i el vinagre. Quan els pèsols ja estiguin cuits, ategiu-hi la picada i remeneu-ho bé.
Mentrestant haureu cuit els ous durant 8 minuts perquè els rovells quedin cremosos. Deixeu-los refredar, peleu-los i reserveu-los.
Poseu damunt els pèsols els ous tallats per la meitat. Apagueu el foc i deixeu-ho reposar amb la cassola tapada durant 1 minut abans de servir-ho.

[Categories]
categoria = Vegetarià
