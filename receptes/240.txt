[Titol]
Crema xampinyons

[Ingredients]
patates = 200g patata monalisa
bolets = 600g xampinyons
ametlla = ametlla crua laminada
herbes = farigola
alls = cabeça d'alls
pebre = pebre negre
brou = 1,1l brou gallina
sal = sal grossa i de cuina
pa = 30g crostonets pa
vi = vi ranci
oli = oli verge oliva

[Elaboracio]
Posem una capa de sal grossa en una safata de forn i tres patates monalisa (uns 200 g aproximadament), netes amb la pela. Hi posem una cabeça d'alls i ho cobrim tot amb més sal grossa i ho fiquem al forn 35' a 200º.
Quan les patates s'hagin refredat una mica, les desenterrem de la sal i les pelem. Les ratllem a mà amb un ratllador fi.
Tallem a mida macedònia els bolets.
Posem una paella grossa al foc, hi posem un raig d'oli i els bolets. Hi afegim farigola, sal i pebre negre. Quan els bolets ja siguin una mica cuits, n'aixequem els sucres amb un raig de vi ranci que tirem a la paella. Deixem que se n'evapori l'alcohol. Reservem una part dels bolets, que ens servirà per decorar la crema a l'hora de servir-la.
Escalfem 1,1 litres de brou de gallina. No cal que bulli.
Posem a un got americà la patata ratllada, els bolets portobel·lo de la paella, 25 g de crostonets de pa i el brou de gallina calent. Hi afegim la polpa d'all que hem fet a la sal, sal, pebre i un raig d'oli. Ho triturem tot fins que tingui la textura de crema.
Emplatem la crema i la servim amb els portobel·los reservats per sobre, una mica d'ametlla crua laminada i un raig d'oli.

[Categories]
categoria = Vegetarià
subcategoria = Puré
