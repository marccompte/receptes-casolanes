[Titol]
Patates vídues

[Ingredients]
patata = 800g patata monalisa  
tomàquet = 4 cullerades tomàquet ratllat  
ous = 4 ous 
20g ametlla torrada  
pa = 1 llesca pa de pagès 
all = 1 gra d'all 
safrà = safrà
julivert = julivert fresc 
oli = oli oliva
pebre = pebre negre 
sal = sal

[Elaboracio]
Foradem els ous amb una agulla de cap i els posem en una olla amb aigua fins a cobrir-los. 
Encenem el foc i quan l'aigua comenci a bullir comptem 10 min. Passat aquest temps els deixem en aigua freda. 
Escalfem un raig d'oli dins una paella i hi posem un parell de grans d'all aixafats. Hi afegim una llesca de pa tallada a mida mossegada. 
Quan el pa i l'all estiguin torrats hi posem unes fulles de julivert tallades. Ho integrem tot. Posem en un morter l'ametlla torrada amb pell i sense sal, el contingut de la paella, uns brins de safrà, pebre negre i un polsim de sal. Ho piquem.
Esqueixem les patates netes, a mida mossegada.
En una paella hi posem un raig d'oli i les patates escapçades. Remenem una mica i hi afegim el tomàquet ratllat. Ho salpebrem, ho deixem que cogui un minut i després hi posem mig litre d'aigua. Deixem que cogui uns 13 minuts. La majoria del líquid ha d'haver-se evaporat. 
Mentrestant pelem els ous.
Passat el temps de cocció de les patates tirem la picada a la paella i ho integrem perquè s'espesseixi.   
Apaguem el foc i servim amb els ous tallats a quarts afegint-hi una fulleta de julivert a sobre.   

[Categories]
categoria = Vegetarià
