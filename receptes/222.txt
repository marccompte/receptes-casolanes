[Titol]
Truita suflé

[Ingredients]
ous = 2 ous 
llevat = 1 culleradeta de llevat químic 
ceba = cibulet 
oli = oli oliva verge
sal = sal

[Elaboracio]
Separem les clares i els rovells de 2 ous que tenim a temperatura ambient. 
Afegim un pessic de sal a les clares i les muntem a punt de neu amb les varetes elèctriques.  
Afegim un pessic de sal al bol dels rovells i una culleradeta d'impulsor químic. Muntem els rovells amb les varetes elèctriques. 
Posem una paella petita a escalfar. Afegim un raig d'oli a la paella. 
Incorporem amb cura 1/3 de les clares muntades al bol dels rovells. Quan estiguin integrades, hi afegim la resta de les clares, amb cura per no perdre aire.  
Tallem unes branques de cibulet ben petites. 
Afegim amb molta cura el cibulet a la barreja de l'ou.   
Si l'oli de la paella ja és calent, hi afegim la barreja d'ou i l'escampem bé. Tapem la paella i ho deixem coure 4 minuts a foc baix. 
Destapem la paella i comprovem que la truita està cuita per la base i es desenganxa. La dobleguem per la meitat i la deixem coure uns minuts més.

[Categories]
categoria = Entrants
subcategoria = Ous
