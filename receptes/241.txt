[Titol]
Coca amb xocolata

[Ingredients]
titol = Preferment
farina = 150g farina de força 
aigua = 150ml aigua 
llevat = 2g llevat fresc 

titol = Coca
farina = 170g farina de força 
aigua = 60ml aigua 
llevat = 13g llevat fresc 
sucre = 10g sucre 
taronja = 1 taronja 
xocolata =xocolata a la pedra 60%
sal = flor de sal 
llard = llard 
oli = oli

[Elaboracio]
Preferment:
Barregem l'aigua, la farina que, tamisarem, i el llevat fresc. Ho deixem tota la nit, ben tapat, a la nevera.  

Coca:
Posem en un bol el preferment, la farina, que tamisem, el llevat el sucre i l'aigua que haurem escalfat a 40º. Ho pastem durant uns 15', seguint una pauta de 2' de pastat i 3 de repòs. A mig pastar hi afegirem un polsim de sal. 
Hi afegim 1 cullerada de llard de porc, així com la ratlladura de pell d'una taronja. Ho tornem a pastar fins que quedi ben integrat. 
Ho posem en un bol, ho pintem amb oli d'oliva extra verge, ho tapem amb un drap humit i ho deixem reposar 1 h. 
Hi afegirem la xocolata i ho pastem amb les mans perquè els bocins s'integrin bé al pastó. 
Pintem el fons d'un motlle d'acer inoxidable de 27x27x3 cm i hi estirem el pastó. Ho deixem reposar a dins del forn, apagat, on hi haurem deixat un pot amb aigua calenta, fins que dupliqui de mida.  
Ho pintem amb llard de porc que haurem desfet. Hi afegim la sal, i ho enfornarem 25 minuts a 200º. 
La deixem refredar damunt d'una reixeta perquè no se'ns humitegi un cop treta del forn. 

[Categories]
categoria = Postres
