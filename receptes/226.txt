[Titol]
Pollastre amb nous

[Ingredients]
Persones = 4 pax
nous = 12 nous en gra
pollastre =4 cuixes pollastre
brou = 2 litres brou gallina
ceba = 3 cebes Figueres
tomàquet = 2 tomàquets penjar
all = 1 cabeça d'alls
llimona = llima
vi = vi ranci
herbes = llorer, orenga i sàlvia fresques
oli = oli d'oliva verge
pebre = pebre negre
sal = sal

[Elaboracio]
En un bol fem un bany de sal amb 20 g de sal per cada litre d'aigua. Agafem 4 cuixes de pollastre i en separem les contracuixes. Posem el pollastre al bol amb el bany de sal, tapem i banyem durant una hora a la nevera. 
Tallem 3 cebes de Figueres a la brunesa. Posem una cassola al foc i quan està calenta, afegim un raig d'oli i una cabeça d'alls partida per la meitat. 
Aboquem la ceba a la cassola i enrossim la ceba a foc baix durant 40 minuts. 
Quan la ceba ja està enrossida, pugem el foc i afegim un raig de vi ranci per aixecar els sucres. A continuació, tornem a abaixar el foc i ratllem a la cassola 2 tomacons. Ho integrem i ho coem uns minuts més. 
Agafem 12 nous pelades, les piquem amb un ganivet i les afegim a la cassola. Incorporem també 1 fulla de llorer, una mica de sal, de pebre i el brou de gallina. Ho deixem coure a foc baix. 
Aprofitem per treure el bol amb el pollastre de la nevera. Traiem el pollastre del bany de sal i l'eixuguem amb un drap de cotó. 
Posem a escalfar una paella. Quan està calenta, hi afegim un raig d'oli i el pollastre. Incorporem 1 fulla de llorer, pebre negre i una rodella de llima. Enrossim el pollastre i un cop enrossit el passem a la cassola amb la salsa. Tapem i coem a foc baix durant 45 minuts.  A mitja cocció destaparem la cassola. 
Un cop el pollastre està cuit, el traiem de la cassola i el reservem en un plat. Retirem de la cassola la fulla de llorer i  funyim els alls pressionant amb unes pinces. 
Passem la salsa a un got batedor i ho triturem fins a tenir una textura de salsa densa. 
Emplatem posant dos trossos de pollastre en un plat, napant amb la salsa i acabant amb unes fulles de sàlvia fresca picades per sobre i trossets de nous. Un plat fantàstic per un dia de festa. 

[Categories]
categoria = Carn
subcategoria = Pollastre
