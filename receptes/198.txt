[Titol]
Macarrons amb mandonguilles d'albergínia

[Ingredients]
Persones = 4 pax
300g macarrons
pasta = 1 albergínia petita (150 g ja rostida)
patates = 250g patates monalisa (2 patates petites
col = 100g col verda
brou = 500ml brou de verdures
tomàquet = 3 tomàquets de sucar
ceba = 2 cebes de Figueres
porro = 1 porro
all = 2 grans d'all
fruits secs = 1 cullerada pasta d'ametlla crua i 80g pinyons
espècies = 1 cullerada de cafè de comí, 1 de cúrcuma, tahina, i gingebre
herbes = alfàbrega
pebre = pebre negre
farina = farina de cigró
oli = oli d'oliva verge

[Elaboracio]
Pelem i tallem una albergínia a quadrats. La posem en una safata de forn. La salpebrem i hi afegim un raig d'oli. Posem a la mateixa safata 250g de patates monalisa (2 de mida no gaire grosses), sense pelar. Ho enfornem a 180º durant 40 minuts. 
Posem en un bol l'albergínia ja fornejada. Pelem les patates i les ratllem al bol de l'albergínia. 
Posem a escalfar una olla amb aigua. Disposem un bol amb aigua freda i gel. 
Posem al bol de l'albergínia 2 cullerades de farina de cigró, 1 cullerada de cafè de comí, una cullerada de cafè de cúrcuma i una cullerada sopera de pasta d'ametlla crua.  
Tallem 100g de col verda a la juliana. Escaldem la col. Només 1 minut. Li tallem la cocció posant la col al bol d'aigua freda i gel. Reservem la col. 
Afegim al bol gingebre ratllat. Ho integrem. 
Assequem la col escaldada amb un drap. Afegim la col al bol i ho integrem tot fent una mena de massa. La posem en un bol i la fiquem a la nevera, que reposi una hora. 
Posem oli en una cassola i hi aboquem dues cebes de Figueres tallades ben menudes. Ho deixem a foc mitjà uns 30 minuts. 
Afegim a la cassola 1 porro tallat també ben menut. Ho sofregim 15 minuts a foc baix. Ratllem a la cassola 3 tomàquets de sucar. Ho coem 2 minuts. Aixequem sucres amb vi ranci. Afegim a la cassola 500ml de brou de verdures. 
En un plat, hi posem farina de cigró. En un altre, paper absorbent. 
Fem les mandonguilles i les passem per la farina de cigró. Fregim les mandonguilles. Un cop fregides les reservem al plat on tenim el paper absorbent. 
Bullim la pasta, 300g de macarrons en 3 litres d'aigua. 
Afegim a la cassola del sofregit 80g de pinyons i 1 cullerada de tahina. 
Un cop bullida la pasta, l'aboquem a la cassola del sofregit. Ho remenem. Hi afegim les mandonguilles, un rajolí d'oli, unes quantes fulles d'alfàbrega.

[Categories]
categoria = Vegetarià
